Zaprojektowany wzmacniacz EMG jest złożony z kilku układów, zapewniających odpowiednie wzmocnienie sygnału, filtrację i eliminację zakłóceń, wygładzenie sygnału oraz otrzymanie obwiedni sygnału EMG. Pierwszym elementem jest przedwzmacniacz z układem DRL. Następnie, wzmocniony sygnał jest poddawany filtracji pasmowo-przepustowej w układzie filtrów górnoprzepustowego i dolnoprzepustowego w konfiguracji Sallen-Key. Kolejnymi elementami są prostownik pełnookresowy oraz filtr dolnoprzepustowy, zapewniający odpowiednie wygładzenie sygnału. Ostatnim układem jest wzmacniacz odwracający. 
